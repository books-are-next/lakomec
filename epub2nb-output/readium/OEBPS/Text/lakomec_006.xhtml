<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lakomec-1</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body xmlns:xml="http://www.w3.org/XML/1998/namespace" id="lakomec-1" xml:lang="cs-CZ">
<div id="_idContainer002" class="Z-kladn--textový-r-meček"><p class="MLP_text_bez1radku ParaOverride-1"><span class="MLP_znak_kurziva_11b">&nbsp;</span></p>
<p class="MLP_text_bez1radku ParaOverride-1"><span class="MLP_znak_kurziva_11b">&nbsp;&nbsp;</span></p>
<p class="MLP_text_bez1radku ParaOverride-1"><span class="MLP_znak_kurziva_11b">&nbsp;</span></p>
<p class="MLP_text_bez1radku ParaOverride-1"><span class="MLP_znak_kurziva_11b">Jean Baptiste Poquelin</span><span class="CharOverride-1"> (divadelním jménem </span><span class="MLP_znak_kurziva_11b">Molière</span><span class="CharOverride-1">) se narodil v&nbsp;lednu 1622 v&nbsp;Paříži, studoval v&nbsp;koleji clermontské a&nbsp;u&nbsp;Gassendiho, pak práva, načež vstoupil do společnosti kočujících herců. Brzy stal se ředitelem společnosti a&nbsp;procestoval za 12 roků skoro celou Francii, r.&nbsp;1658 vrátil se do Paříže. Roku 1662 oženil se s&nbsp;Armandou Béjartovou, která mu lehkomyslností a&nbsp;nevěrností svou život ztrpčila. Herecká společnost jeho došla velké obliby u&nbsp;dvora i&nbsp;u&nbsp;obecenstva, avšak literární působení Molièrovo osobně mu získalo četných nepřátel v&nbsp;kruzích dvorních, literárních i&nbsp;církevních. Starosti různého druhu a&nbsp;utrpení podrývaly život jeho, až podlehl konečně prsní chorobě několik hodin po představení „Domnělého nemocného“, při němž dostal náhle chrlení krve dne 17.&nbsp;února 1673. Kněžstvo odepřelo mu církevní pohřeb. Teprve r.&nbsp;1817 byly kosti jeho na hřbitov Père Lachaise přeneseny. Akademie postavila poprsí jeho v&nbsp;své síni zasedací r.&nbsp;1778, r.&nbsp;1844 byl mu v&nbsp;ulici, kde zemřel (Rue de Richelieu), pomník postaven.</span></p>
			<p class="MLP_text ParaOverride-1">Molière byl výborný herec komický, jehož síla byla hlavně v&nbsp;ne­dostižné mimice. Jako člověk byl povahy vážné a&nbsp;spíš melancholické. Jako spisovatel veseloher vynikl bohatstvím námětů, hravostí obraznosti, hloubkou síly tvůrčí, zvláště v&nbsp;líčení povah, svrchovaným rozmarem a&nbsp;vtipem v&nbsp;aranžování scenerie i&nbsp;u&nbsp;vedení dialogu. Hluboká znalost člověka, a&nbsp;tudíž velká životní moudrost, objektivnost v&nbsp;posuzování lidských vad a&nbsp;křehkostí, šleh ironie a&nbsp;satiry, za kterou se šklebí však ubohý, trpící člověk, povznášejí některé jeho hry po bok největším dílům dramatickým vůbec hned vedle Shakespeara. Společné měl s&nbsp;tímto zvlášť, že rád se opíral v&nbsp;své tvorbě o&nbsp;kusy starší, o&nbsp;předlohy méně cenné svých současníků nebo španělských, italských i&nbsp;antických předchůdců. Teprve v&nbsp;zpracování a&nbsp;v&nbsp;detailech propukla pravá geniálnost jeho víc než ve vymýšlení a&nbsp;tvoření plánů původních. Ve veselohrách a&nbsp;fraškách svých bičoval všecky zvrácenosti doby, faleš, nepřirozenost, pokrytectví, lakotu, lež, farizejství, směšné manýry žen i&nbsp;mužů neúprosně. Jeho postavy žijí plným životem a&nbsp;jsou typy nejen doby své, nýbrž celého člověčenstva. Umění scénické jest v&nbsp;jeho kusech podivuhodné, řeč vždy jasná, přesná, přirozená, rozmanitá a&nbsp;bohatá, vždy dle stavu hrajících osob rozlišená a&nbsp;pestrá.</p>
			<p class="MLP_text ParaOverride-1">Charakterní veselohra „Lakomec“ (L’Avare) byla sehrána poprvé 9.&nbsp;září 1668, látka k&nbsp;ní jest vzata z&nbsp;Plautovy veselohry „Aulularia“, ovšem jen ve hlavních obrysech, ale zcela s&nbsp;opačným zbarvením; kdežto u&nbsp;Plauta jest celek rozmarnou fraškou, zvedá se „Lakomec“ svým pochmurným zbarvením z&nbsp;rámce veselohry k&nbsp;úchvatné výši tragické. Goethe hru neobyčejně cenil (viz rozmluvy jeho s&nbsp;Ecker­mannem, únor 1825). Komposicí jsa slabší a&nbsp;dějem chudší než jiné klasické veselohry Molièrovy, vyniká „Lakomec“ hlavně mistrovskou kresbou Harpagona, titulní figury kusu, která jest vedle životní své pravdivosti též parádním výkonem hereckým. V&nbsp;první době dobyl „Lakomec“ doma úspěchu pouze čestného, teprve v&nbsp;dobách pozdějších ožil výtečnými výkony různých herců, tak že je dnes jednou z&nbsp;nejpopulárnějších her v&nbsp;repertoáru Molièrově.</p>
			<p class="MLP_text ParaOverride-1">U&nbsp;nás, jak známo, dobyl si výborný náš charakterní umělec a&nbsp;komik <span class="MLP_znak_kurziva_11b">Jindřich Mošna</span> provedením „Lakomce“ v&nbsp;Praze i&nbsp;po venkově skvělých laurův a&nbsp;hlavně jeho výkonu děkuje hra u&nbsp;nás svou stálou přitažlivost vrstev nejširších.</p>
			<p class="MLP_text ParaOverride-1">Překlad tento napsán byl v&nbsp;letech osmdesátých; dnes byl znovu prohlédnut a&nbsp;opraven.</p>
			<p class="MLP_text_-12-0- ParaOverride-1">V&nbsp;Praze 20.&nbsp;dubna 1899.</p>
			<p class="MLP_dopis_podpis ParaOverride-3"><span class="CharOverride-1">Jar. Vrchlický</span></p>
		</div>
</body>
</html>