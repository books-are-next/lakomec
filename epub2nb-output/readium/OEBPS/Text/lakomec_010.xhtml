<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lakomec-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lakomec-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-20" class="MLP_uroven2_kapitola ParaOverride-1">JEDNÁNÍ TŘETÍ</p>
			<p id="_idParaDest-21" class="MLP_uroven3_nadpis ParaOverride-4">Výstup 1.</p>
			<p class="MLP_scenicke_poznamky ParaOverride-1">HARPAGON, KLEANT, ELISA, VALER, PANÍ CLAUDE (v ruce koště), MISTR JAKUB, LA MERLUCHE, BRINDAVOINE.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Hej, sem všichni, chci vám uděliti rozkazy, aby budoucně každý věděl, co má na práci. Pojďte blíže, paní Claudová, s&#160;vámi začnem! Dobrá, že držíte v&#160;ruce svou zbraň. Všecko tedy oprášíte a&#160;vyčistíte, jenom příliš nábytek neotírejte, mohla byste jej poškodit! Osobo, jak to držíte ten smeták? Při stole dávejte pozor na láhve, a&#160;ztratí-li neb rozbije-li se nějaká, chytnu si vás a&#160;strhnu vám to ze mzdy.</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB </span><span class="MLP_znak_kurziva_11b">(k sobě)</span>: Věru, chytrý to trest!</p>
			<p class="MLP_prima_rec ParaOverride-5"><span class="MLP_znak_tucne_11b">HARPAGON</span> <span class="MLP_znak_kurziva_11b">(k PANÍ CLAUDE)</span>: Jděte!</p>
			<p id="_idParaDest-22" class="MLP_uroven3_nadpis ParaOverride-1">Výstup 2.</p>
			<p class="MLP_scenicke_poznamky ParaOverride-1">PŘEDEŠLÍ (mimo PANÍ CLAUDE).</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ty, Brindavoine, a&#160;ty, La Merluche, budete vyplachovati sklenice a&#160;roznášeti je, ale pouze tenkrát, když hosté budou mít žízeň, a&#160;ne dle zvyku jistých nestydatých lokajů, kteří provokují zbytečně hosty, a&#160;takřka nutí je k&#160;pití, kdy tito ani na to nepomýšlejí. Čekejte, až vás několikrát upomenou, a&#160;nezapomeňte dolívati vodou, a&#160;to pořádně!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span> <span class="MLP_znak_kurziva_11b">(k sobě)</span>: Ovšem, nesmíšené víno stoupá do hlavy.</p>
			<p class="MLP_prima_rec ParaOverride-1"><span class="MLP_znak_tucne_11b">LA MERLUCHE</span>: Svlíkneme své blůzy, pane?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ovšem; ale teprve tenkrát, až uvidíte hosty přicházet! A&#160;dejte pak pozor na své šaty!</p>
			<p class="MLP_prima_rec ParaOverride-1"><span class="MLP_znak_tucne_11b">BRINDAVOINE</span>: Přece víte, pane, že můj kabát má zrovna napřed velikou skvrnu olejovou?</p>
			<p class="MLP_prima_rec ParaOverride-1"><span class="MLP_znak_tucne_11b">LA MERLUCHE</span>: A&#160;já že mám své spodky zrovna vzadu děravé, takže s&#160;dovolením…</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(k LA MERLUCHE)</span>: Ticho! Postav se vždycky ke zdi a&#160;ukazuj lidem jen svůj předek! <span class="MLP_znak_kurziva_11b">(K&#160;BRINDAVOINE, kterému ukazuje, jak má svým kloboukem zakrýti skvrnu olejovou.)</span> A&#160;ty drž vždycky takto klobouk, až budeš obsluhovat, aby nebylo tu olejovou skvrnu vidět!</p>
			<p class="MLP_scenicke_poznamky ParaOverride-5">LA MERLUCHE a&#160;BRINDAVOINE odejdou.</p>
			<p id="_idParaDest-23" class="MLP_uroven3_nadpis ParaOverride-1">Výstup 3.</p>
			<p class="MLP_scenicke_poznamky ParaOverride-1">PŘEDEŠLÍ bez obou sluhů.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(k ELISE)</span>: Ty, mé dítě, budeš dávat dobrý pozor, aby nic na zmar nepřišlo, to sluší děvčatům! Zatím však se připrav, abys důstojně uvítala mou nevěstu, která tě navštíví a&#160;vezme s&#160;sebou na trh! Rozumíš?</p>
			<p class="MLP_prima_rec ParaOverride-1"><span class="MLP_znak_tucne_11b">ELISA</span>: Ano, otče! <span class="MLP_znak_kurziva_11b">(Odejde.)</span></p>
			<p class="MLP_prima_rec ParaOverride-5"><span class="MLP_znak_tucne_11b">HARPAGON</span>: Ano, husičko!</p>
			<p id="_idParaDest-24" class="MLP_uroven3_nadpis ParaOverride-1">Výstup 4.</p>
			<p class="MLP_scenicke_poznamky ParaOverride-1">Předešlí bez ELISY.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(ke KLEANTOVI)</span>: A&#160;ty, můj mládenče, jemuž chci odpustit včerejší historku, měj se na pozoru, aby ti nenapadlo dělati na mou nevěstu kyselé obličeje.</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Já, otče, kyselé obličeje? Nevěděl bych proč?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Můj Bože! Známe přece chování dětí, jichž otcové podruhé se žení, jak se dívají na své takzvané macechy! Však chceš-li, abych zapomněl docela na poslední tvou ničemnost, radím ti, abys k&#160;té dámě se přívětivě choval a&#160;přivítal ji co nejzdvořileji!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Upřímně řečeno, otče, nemohu se vám zaručiti, že mi to bude právě vhod, bude-li ona mou macechou. Lhal bych, kdybych to řekl! Však pokud se to týká jen uvítání a&#160;příjemného zevnějšku, slibuji vám, že v&#160;ohledu tom vás dokonale budu poslušen!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Aspoň se měj na pozoru!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Uvidíte, že nebudete mít příčiny sobě stěžovat!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: To bude rozumné od tebe.</p>
			<p class="MLP_scenicke_poznamky ParaOverride-1">KLEANT odejde.</p>
			<p id="_idParaDest-25" class="MLP_uroven3_nadpis ParaOverride-1">Výstup 5.</p>
			<p class="MLP_scenicke_poznamky ParaOverride-1">HARPAGON, VALER, JAKUB.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Pojď sem pomoci mně, Valere. A&#160;ty, Jakube, se přibliž, nechal jsem tě až naposled!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Chcete mluviti, pane, k&#160;svému kuchaři, anebo k&#160;svému kočímu, představuju obé.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: K&#160;oběma chci mluviti.</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Ale ku kterému dřív?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ke kuchaři.</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Sečkejte chvíli. <span class="MLP_znak_kurziva_11b">(Shodí svou kazajku kočího a&#160;jest v&#160;obleku kuchaře.)</span> Prosím!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Co jsou to za hloupé okolky?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Račte jen mluvit!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Dávám dnes večeři, Jakube!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span> <span class="MLP_znak_kurziva_11b">(stranou)</span>: Jaký to zázrak!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Řekni přec upřímně, vyznamenáš se?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Ba, že vyznamenám, dáte-li mi hodně peněz!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: U&#160;čerta! Pořád jen peníze! Nemají nic na jazyku než: Peníze, peníze a&#160;opět peníze! Mají jen to v&#160;ústech: peníze a&#160;stále peníze! Toť jejich pořekadlo, peníze.</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Neslyšel jsem nikdy nestydatější odpověď než tato. To jsou nějaké zázraky vystrojiti hody, je-li dost peněz! Toť nejlehčí věc pod sluncem, a&#160;není ani hlupáka, který by to nedoved’, ale to by bylo něco vystrojiti hody s&#160;málo penězi!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Tedy hody s&#160;málo penězi!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Ovšem!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span> <span class="MLP_znak_kurziva_11b">(k VALEROVI)</span>: Na mou duši, pane správce, zavděčíte se mi, převezmete-li úřad kuchaře a&#160;ukážete nám toto tajemství. Jsteť beztoho již v&#160;domě pravé faktotum!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Mlčet!… Čeho bude tedy třeba?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Tady máte pana správce, ten vám pořídí bohatý stůl za málo peněz!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: A&#160;co, ty máš odpovídat!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Kolik vás bude u&#160;stolu?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Osm nebo deset; však počítej pouze na osm, neboť je-li jídla pro osm dost, je také dosti pro deset!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: To se rozumí!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Dobrá! Tedy čtyři velké mísy a&#160;pět talířů… Polívka… Entrées…</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Čerta! Což chceš celé město vyčastovat?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Pečeně!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(zacpe mu ústa)</span>: Lotře, chceš vyjíst všecko mé jmění?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Zelenina!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON </span><span class="MLP_znak_kurziva_11b">(týž posunek)</span>: Ještě nejsi hotov?</p>
			<p class="MLP_prima_rec ParaOverride-1"><span class="MLP_znak_tucne_11b">VALER </span><span class="MLP_znak_kurziva_11b">(k MISTRU JAKUBOVI)</span>: Což chcete, aby celý svět puk’! Či pozval si&#160;pán hosti, aby je usmrtil jídlem? Jděte se trochu učiti zdravotnictví a&#160;zeptejte se lékařů, že nic není horšího než se přejísti.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: On má pravdu!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Pamatujte si, mistře Jakube, i&#160;vaši soudruzi, že jest pravým zabijákem taková hostina tolika masy překypující! Že chcete-li býti upřímným přítelem hostí, třeba je dbáti střídmosti, a&#160;že dle pravidla starých filosofů máme jísti, abysme byli živi, a&#160;ne žíti, abychom jedli!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: To je znamenitý výrok! Pojď, ať tebe za to obejmu! Věru, toť nejkrásnější výrok, jejž jsem kdy slyšel! Máme žíti, abysme jedli, a&#160;ne jísti, abysme žili!… Jak… tak to nebylo! Jak’s to jen řekl?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Máme jísti, abysme žili, a&#160;ne žíti, abychom jedli.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(k JAKUBOVI)</span>: No, slyšíš to? <span class="MLP_znak_kurziva_11b">(K&#160;VALEROVI.)</span> Který velký mudrc to vyslovil?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Nepřipadá mi právě jeho jméno.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Napiš mi ta slova, nezapomeň! Dám je vyrýti ve&#160;zlatých písmenách nad krbem své jídelny.</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Stane se! A&#160;co se hostiny týče, přenechte tu starost jen mně, zařídím vše, čeho třeba bude!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Učiň to tedy!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Tím líp, budu bez práce!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(k VALEROVI)</span>: Třeba vybrati jídla, která brzy zasytí, jichž se mnoho nesní; fazole hodně maštěné, k&#160;tomu paštiku hodně kaštany garnýrovanou.</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Spolehněte jen na mne!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: A&#160;nyní, Jakube, třeba uchystati můj kočár.</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: To se týká kočího! Tedy počkejte! <span class="MLP_znak_kurziva_11b">(Oblékne opět první svou kazajku.)</span> Co je libo?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Že musíš uchystati můj kočár a&#160;míti koně pohotově, až bude třeba jeti na trh!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Vaše koně, pane? Na mou duši ti nepoběhnou! Nemohu ani říci, že leží na slámě, té ubohá zvířata ani nemají, to bych lhal; ale vy je odsuzujete k&#160;tak tuhým postům, že jsou to pouhé představy a&#160;přeludy, pouhé stíny koní!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Stůňou snad? Vždyť ničeho nedělají.</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: A&#160;myslíte, pane, že když nic nedělají, též jísti nemusejí? Svědčilo by chudákům víc, kdyby hodně pracovali, ale také hodně jedli! To mi srdce div neutrhne viděti je takto vychudlé, neboť já mám cit pro koně, zdá se mi, že jsem to já, když vidím je trpěti. Utrhnu si každý den od úst, bych je nakrmil, a&#160;to svědčí o&#160;tvrdém srdci, pane, nemíti soucitu k&#160;svému bližnímu.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Však to je nestrhne dojeti na trh!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Nemám odvahy je tam vésti a&#160;dělal bych si z&#160;toho svědomí poháněti je bičem; jak pak mají táhnouti vůz, když nemohou ani sebe utáhnout!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Promluvím, pane, se sousedem Picardem, aby jel s&#160;nimi, Jakub musí beztoho nám pomáhati v&#160;kuchyni!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Budiž! Jsem radši, když pojdou v&#160;cizích rukou než v&#160;mých!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Jakub hraje si na rozšafného!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Pan správce hraje si na nezbytného!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ticho!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Pane, nemohu cítit pochlebníky! A&#160;tady jest jeden, ten ustavičný dozor na chléb, víno, dříví a&#160;svíčky cílí jen k&#160;tomu, aby se vám zalichotil a&#160;vás si získal. To mne dopaluje a&#160;mrzí, mám-li denně poslouchati, co se o&#160;vás povídá, neboť ač jsem dopálen, mám pro vás srdce v&#160;těle, ujišťuji vás, že po všech mých koních jste mi ten nejmilejší člověk!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Mohl bys mi říci, Jakube, co se o&#160;mně povídá?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Ano, pane, kdybych věděl, že vás to nerozhněvá.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ne, nijak!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Odpusťte, jsem však přesvědčen, že se rozzlobíte!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Naopak! To mi udělá radost a&#160;rád se dozvím, jaké o&#160;mně panuje mínění.</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Nu, dobrá, když tomu chcete, povím vám tedy upřímně, že se vám každý vysmívá, že nás s&#160;vámi každý špičkuje a&#160;že je každý radostí bez sebe, může-li vás hodně zvochlovati a&#160;bez ustání povídat o&#160;vaší skouposti! Jeden vypravuje, že jste si dal natisknouti zvláštní kalendáře, kde jste zdvojnásobil suché dny a&#160;vigilie, aby bylo více postů a&#160;vy abyste na své čeledi ušetřil, druzí povídají, že začínáte hádky se sluhy před Vánoci neb před jich odchodem z&#160;domu, abyste měl příčinu vyhnat je bez dárku; a&#160;dále povídají lidé, že jste jednou obeslal k&#160;soudu sousedovu kočku, že vám snědla zbytek skopové pečeně; povídají také, že vás viděli v&#160;noci, jak vlastním koňům ovsa ukrádáte, a&#160;že váš kočí, můj předchůdce, vám po tmě dal několik notných ran holí, které jste si hezky dal líbit; povídají lidé a&#160;mám vám všecko říci? Člověk nemůže ani paty vytáhnouti, aby si vás ze všech stran lidé nedobírali; ba jinak vás nejmenují než lakomcem, držgrešlí, skrblíkem a&#160;starým lichvářem!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON </span><span class="MLP_znak_kurziva_11b">(tluče jej)</span>: Ty hlupáku, šelmo, ničemo, nestydo!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Co, neuhodl jsem to? Nechtěl jste mi uvěřit. Vždyť jsem vám řekl, že se dopálíte, až vám pravdu povím!</p>
			<p class="MLP_prima_rec ParaOverride-5"><span class="MLP_znak_tucne_11b">HARPAGON</span>: Já ti dám takto mluvit! <span class="MLP_znak_kurziva_11b">(Odejde.)</span></p>
			<p id="_idParaDest-26" class="MLP_uroven3_nadpis ParaOverride-1">Výstup 6.</p>
			<p class="MLP_scenicke_poznamky ParaOverride-1">VALER, MISTR JAKUB.</p>
			<p class="MLP_prima_rec ParaOverride-1"><span class="MLP_znak_tucne_11b">VALER </span><span class="MLP_znak_kurziva_11b">(směje se)</span>: Jak vidět, mistře Jakube, vaše upřímnost se vám dobře vyplácí!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: U&#160;čerta, panáčku, který se tady roztahujete, do toho vám pranic není! Smějte se až po svém výprasku a&#160;nesmějte se mému.</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Ach, milý pane Jakube, nezlobte se, prosím vás!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span> <span class="MLP_znak_kurziva_11b">(k sobě)</span>: Aha, obrací! Budu dělat hrdinu, a&#160;je-li tak hloupý a&#160;uvěří mi, pak mu trochu vymelu. <span class="MLP_znak_kurziva_11b">(Nahlas.)</span> Víte-li co, vy smíšku, že já se nesměju, a&#160;že jestli mne dohřejete, zahraju vám, že se budete smáti, ale trochu jinak. <span class="MLP_znak_kurziva_11b">(Strká jím až do pozadí jeviště a&#160;hrozí mu.)</span></p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Jen mírněji!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Jak? Mírněji! Nemám právě chuti k&#160;tomu!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Milost!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Vy jste nestyda!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Pane mistře Jakube!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Co, Jakub sem, Jakub tam. Vezmu-li hůl, tak vás notně zvochluju!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span> <span class="MLP_znak_kurziva_11b">(ostře)</span>: Cože? Hůl? <span class="MLP_znak_kurziva_11b">(Strká opět JAKUBEM jako on dříve jím zpět do popředí a&#160;hrozí mu.)</span></p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span> <span class="MLP_znak_kurziva_11b">(ulekne se; bázlivě)</span>: Co? Já nic neřekl o&#160;holi!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Víte-li, vy mluvko, že mám chuť zvochlovat vás?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: O&#160;tom nepochybuju!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Že při všech vašich polévkách jste jen ničemný kuchtík?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: To vím, pane!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: A&#160;že mne ještě neznáte?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Tak mi to odpusťte!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Vy mne tedy zvochlujete?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span> <span class="MLP_znak_kurziva_11b">(úlisně)</span>: Prosím, to jsem řekl jen žertem.</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Ale mně se takové žerty nelíbí. <span class="MLP_znak_kurziva_11b">(Bije ho.)</span> Pamatujte si, že jste špatný vtipkař. <span class="MLP_znak_kurziva_11b">(Odejde.)</span></p>
			<p class="MLP_prima_rec ParaOverride-5"><span class="MLP_znak_tucne_11b">MISTR JAKUB</span> <span class="MLP_znak_kurziva_11b">(sám)</span>: Mor do upřímnosti! To je špatné řemeslo! Ode dneška se jí vzdám a&#160;neřeknu již ani slova pravdy! Ještě můj pán, ten mi může již tak nějakou strčit&#160;– ale tento pan správce, však já se pomstím&#160;– půjde-li to!</p>
			<p id="_idParaDest-27" class="MLP_uroven3_nadpis ParaOverride-1">Výstup 7.</p>
			<p class="MLP_scenicke_poznamky ParaOverride-1">MARIANA, FROSINA, MISTR JAKUB.</p>
			<p class="MLP_prima_rec ParaOverride-1"><span class="MLP_znak_tucne_11b">FROSINA</span>: Mistře Jakube, jest váš pán doma?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Je-li, vím to příliš dobře!</p>
			<p class="MLP_prima_rec ParaOverride-1"><span class="MLP_znak_tucne_11b">FROSINA</span>: Řekněte mu, prosím vás, že jsme tady.</p>
			<p class="MLP_prima_rec ParaOverride-5"><span class="MLP_znak_tucne_11b">MISTR JAKUB</span>: Vida, vida, jsme přece k&#160;něčemu! <span class="MLP_znak_kurziva_11b">(Odejde.)</span></p>
			<p id="_idParaDest-28" class="MLP_uroven3_nadpis ParaOverride-1">Výstup 8.</p>
			<p class="MLP_scenicke_poznamky ParaOverride-1">MARIANA, FROSINA.</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span>: Je mi divně kolem srdce, Frosino. Mám-li pravdu vyznati, obávám se této schůzky velice.</p>
			<p class="MLP_prima_rec ParaOverride-1"><span class="MLP_znak_tucne_11b">FROSINA</span>: Ale proč, odkud váš nepokoj?</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span>: Ach, vy se ptáte? Což nedovedete si představit úzkost osoby, která má za chvilku se octnout na skřipci?</p>
			<p class="MLP_prima_rec ParaOverride-1"><span class="MLP_znak_tucne_11b">FROSINA</span>: Nahlížím, že Harpagon není tím skřipcem, na němž by se vám sladce umíralo, a&#160;poznávám na vašem obličeji, že onen mladý zlatohlávek, o&#160;kterém jste mluvila, zase vám v&#160;hlavě straší!</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span>: Ano. Nemohu se tomu ubrániti, Frosino, uctivé návštěvy jeho v&#160;domě našem, přiznám se vám, učinily na mne dojem.</p>
			<p class="MLP_prima_rec ParaOverride-1"><span class="MLP_znak_tucne_11b">FROSINA</span>: Víte-li, kdo jest on?</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span>: To nevím. Vím pouze, že jest milování hodný a&#160;že kdybych mohla svobodně voliti, vyvolila bych ihned jej, a&#160;že roste hrůza před ženichem, jenž na mne čeká.</p>
			<p class="MLP_prima_rec ParaOverride-1"><span class="MLP_znak_tucne_11b">FROSINA</span>: Můj ty Bože! Všichni zlatohlávkové jsou příjemní a&#160;umějí se zalichotit, ale z&#160;většiny jsou hladoví jak myši; lépe uděláte, vezmete-li si člověka staršího, ale hodně bohatého. Uznávám, že největší rozkoš se starcem vás právě neočekává a&#160;že již třeba přemoci trochu svou nechuť k&#160;takovému choti, však to dlouho trvati nebude; po smrti jeho pak si můžete vzíti mladého roztomilejšího, který to všecko napraví!</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span>: Můj Bože, je to, Frosino, divná věc, když musíme, abysme dospěli ke&#160;štěstí, čekati na smrt jiného a&#160;přáti si jí; však ona smrt nezachová se dle našich plánů!</p>
			<p class="MLP_prima_rec ParaOverride-1"><span class="MLP_znak_tucne_11b">FROSINA</span>: Vy žertujete! Vy si jej jinak nevezmete než s&#160;podmínkou, že brzy ovdovíte, a&#160;to bude jedním z&#160;článků svatební smlouvy. Byl by to hodný nestyda, aby neumřel za tři měsíce. Hle, tu přichází sám!</p>
			<p class="MLP_prima_rec ParaOverride-5"><span class="MLP_znak_tucne_11b">MARIANA</span>: Ach, Frosino, jaký to zjev!</p>
			<p id="_idParaDest-29" class="MLP_uroven3_nadpis ParaOverride-1">Výstup 9.</p>
			<p class="MLP_scenicke_poznamky ParaOverride-1">HARPAGON, MARIANA, FROSINA.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(k MARIANĚ)</span>: Nepozastavujte se, má spanilá, nad tím, že se objevuju před vámi s&#160;brejlemi. Vím, že vaše vnady jsou dosti každému zřejmy a&#160;samy sebou dost viditelny a&#160;že není třeba brejlí na ně, ale konečně brejlemi díváme se na hvězdy. A&#160;já tvrdím, že vy jste hvězda, ta nejkrásnější hvězda v&#160;říši hvězd. <span class="MLP_znak_kurziva_11b">(Stranou k&#160;FROSINĚ.)</span> Frosino, ona neodpovídá a&#160;není právě vidět, že by měla radost z&#160;mého příchodu.</p>
			<p class="MLP_prima_rec ParaOverride-1"><span class="MLP_znak_tucne_11b">FROSINA</span>: To je tím, že jest ještě všecka překvapena, a&#160;pak děvčata se teď stydí vyznávati veřejně, co mají v&#160;srdci.</p>
			<p class="MLP_prima_rec ParaOverride-5"><span class="MLP_znak_tucne_11b">HARPAGON</span> <span class="MLP_znak_kurziva_11b">(k FROSINĚ)</span>: Máš pravdu! <span class="MLP_znak_kurziva_11b">(K&#160;MARIANĚ.)</span> Hle, moje drahá, má dcera jde vás přivítat!</p>
			<p id="_idParaDest-30" class="MLP_uroven3_nadpis ParaOverride-1">Výstup 10.</p>
			<p class="MLP_scenicke_poznamky ParaOverride-1">PŘEDEŠLÍ a&#160;ELISA.</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span>: Měla jsem již dávno vykonati tuto návštěvu, slečno.</p>
			<p class="MLP_prima_rec ParaOverride-1"><span class="MLP_znak_tucne_11b">ELISA</span>: Naopak, slečno, vy jste mne předešla; bylo mou povinností vás navštíviti dříve.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Vidíte, jak už je veliká, ale býlí rychle bují!</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span> <span class="MLP_znak_kurziva_11b">(tiše k&#160;FROSINĚ)</span>: Ach, jak je protivný!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(tiše k&#160;FROSINĚ)</span>: Co řekla?</p>
			<p class="MLP_prima_rec ParaOverride-1"><span class="MLP_znak_tucne_11b">FROSINA</span>: Že jste okouzlující.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ach, vy mne zahrnujete laskavostí, má nejsladší.</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span> <span class="MLP_znak_kurziva_11b">(stranou)</span>: Jaké to zvíře!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Jsem velmi povděčen za vaše smýšlení!</p>
			<p class="MLP_prima_rec ParaOverride-5"><span class="MLP_znak_tucne_11b">MARIANA </span><span class="MLP_znak_kurziva_11b">(stranou)</span>: Již to déle nevydržím!</p>
			<p id="_idParaDest-31" class="MLP_uroven3_nadpis ParaOverride-1">Výstup 11.</p>
			<p class="MLP_scenicke_poznamky ParaOverride-1">PŘEDEŠLÍ, KLEANT, VALER, BRINDAVOINE.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Zde přichází též můj syn, by vám svou úctu projevil.</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span> <span class="MLP_znak_kurziva_11b">(překvapena, pak tiše k&#160;FROSINĚ)</span>: Ach, Frosino, jaké to setkání; toť právě on, o&#160;kterém jsem s&#160;tebou mluvila.</p>
			<p class="MLP_prima_rec ParaOverride-1"><span class="MLP_znak_tucne_11b">FROSINA</span> <span class="MLP_znak_kurziva_11b">(k MARIANĚ)</span>: Znamenité dobrodružství!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Zdá se mi, že se divíte, že mám tak velké děti, však já se jich brzy zbavím jednoho i&#160;druhého.</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span> <span class="MLP_znak_kurziva_11b">(k MARIANĚ)</span>: Abych vám pravdu řekl, slečno, to je dobrodružství, které jsem nečekal, a&#160;můj otec mne nemálo překvapil, když mi nedávno sdělil svůj úmysl.</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span>: Totéž i&#160;já mohu říci! Je to setkání nepředvídané, jež mne stejně překvapilo jako vás!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Je pravda, slečno, že otec můj nemohl lépe voliti a&#160;že je mi zvláštní radostí, že mám čest vás tu přivítati, ale při všem nemohu se dobře shodnouti s&#160;myšlenkou, že byste se měla státi mou macechou. Titulovati vás takto je mi velmi obtížné a&#160;upřímně řečeno, ani vám nepřeju toho jména. Má řeč zdá se snad hrubá leckomu, ale jsem přesvědčen, že ji vyslyšíte a&#160;mne pochopíte. Nahlédnete, že sňatek ten mne naplňuje nechutí, víte, jelikož mne znáte, jak poškozuje mé zájmy, a&#160;konečně dovolíte, abych s&#160;dovolením svého otce řekl, že kdyby to na mně záleželo, sňatek ten by se vůbec ani neuzavřel!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Nestydaté to pozdravení! Pěkné to pro ni vyznání!</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span>: A&#160;já, mám-li vám odpovědíti, musím říci totéž. Jestli vás naplňuje nechutí viděti ve mně svou macechu, mne netěší, že máte vy býti mým nevlastním synem! Nemyslete si, že já jsem vinna tím vším, co vás znepokojuje. Nerada bych vás hněvala, a&#160;budu-li nucena, dávám vám slovo své, že nikdy nesvolím k&#160;sňatku, který by vás zarmucoval.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Má pravdu. Na hrubý suk hrubý klín. Prosím za odpuštění, nejspanilejší, můj syn je neomalený, nezná ještě následky řeči své a&#160;mluví bez rozvahy.</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span>: Ujišťuji vás, že jeho slova mne ani dost málo neurazila; naopak mne těší, že jsem poznala jeho pravé smýšlení. Mám ráda takové upřímné vyznání, a&#160;kdyby byl jinak mluvil, vážila bych si ho mnohem méně!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Jste příliš dobrotivá, že takto jej omlouváte. Časem on již zmoudří, a&#160;uvidíte, jak změní své smýšlení!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Nikoli, otče, já se docela nehodlám změniti. A&#160;prosím úpěnlivě slečnu, by mi věřila.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Hleďte, jaký to blázen! Čím dál tím horší jest!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Mám snad mluviti jinak, než mi srdce káže?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ještě toho není dost? Nezačal bys mluviti jiným tónem?</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Dobrá! Chcete-li, abych tedy jinak mluvil, dovolte, slečno, abych se postavil na místo svého otce a&#160;vyslovil, že jsem nic krásnějšího nad vás v&#160;světě neviděl; že považuju za největší štěstí vám se zalíbiti a&#160;že jméno vašeho chotě jest pro mne slávou a&#160;štěstím, které cením nad osudy největších vladařů této země!&#160;– Ano, slečno, zváti vás svou bylo by v&#160;očích mých největší štěstí, k&#160;němuž směřuje moje ctižádost! Vše jsem hotov podniknouti pro tak vzácnou kořist a&#160;překážky nejmocnější…</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Jen pomalu, pomalu, synu!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Toť zdvořilost, již slečně za vás prokazuju.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Mám také jazyk a&#160;nepotřebuju takového tlumočníka, jakým jsi ty! Hej&#160;– nějaké židle sem! </p>
			<p class="MLP_scenicke_poznamky ParaOverride-1"><span class="MLP_znak_kurziva_11b">BRINDAVOINE vejde.</span></p>
			<p class="MLP_prima_rec ParaOverride-1"><span class="MLP_znak_tucne_11b">FROSINA</span>: Bude nejlíp, půjdeme-li ihned na trh, abysme se brzy navrátili a&#160;měli dost času k&#160;zábavě.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(k BRINDAVOINOVI)</span>: Dej tedy zapřáhnout!</p>
			<p class="MLP_prima_rec ParaOverride-5"><span class="MLP_znak_kurziva_11b">BRINDAVOINE odejde.</span></p>
			<p id="_idParaDest-32" class="MLP_uroven3_nadpis ParaOverride-1">Výstup 12.</p>
			<p class="MLP_scenicke_poznamky ParaOverride-1">HARPAGON, MARIANA, ELISA, KLEANT, VALER, FROSINA.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(k MARIANĚ)</span>: Prosím, abyste prominula, nejspanilejší, že jsem zapomněl pozvati vás před odjezdem na malé občerstvení!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Pomýšlel jsem na to, otče, a&#160;dal jsem přinésti vaším jménem několik mís čínských oranžů, citronů a&#160;zadělávaného ovoce!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(tiše k&#160;VALEROVI)</span>: Valere!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span> <span class="MLP_znak_kurziva_11b">(tiše k&#160;HARPAGONOVI)</span>: On se zbláznil!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Zdá se vám snad, otče, že toho bude málo? Slečna již odpustí.</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span>: Ale to bylo zbytečné!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Viděla jste kdy, slečno, krásnější diamant, než jaký má můj otec na prstě?</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span>: Opravdu, září neobyčejně.</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT </span><span class="MLP_znak_kurziva_11b">(stáhne otci prsten a&#160;dá jej MARIANĚ)</span>: Podívejte se naň z&#160;blízka! <span class="MLP_znak_kurziva_11b">(Postaví se před MARIANU, která chce prsten vrátit.)</span> Ne, slečno, jest nyní v&#160;rukou příliš krásných, toť dar mého otce!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Dar?</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Není-li pravda, otče, že si přejete, by jej slečna přijala z&#160;lásky k&#160;vám?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(tiše ke KLEANTOVI)</span>: Co to tropíš?</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span> <span class="MLP_znak_kurziva_11b">(k MARIANĚ)</span>: Dává mi znamení, byste jej přijala.</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span>: Ne, nechci!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Žertujete? On přece nepomýšlí na to, bráti jej zpět!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(k sobě)</span>: Já se vzteknu!</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span>: To by bylo…</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span> <span class="MLP_znak_kurziva_11b">(stále brání, aby diamant nemohla vrátit)</span>: Ne, pravím vám, že by to bylo urážkou!</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span>: Ale prosím!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Ani slova…</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(k sobě)</span>: Mor do něho!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Hleďte, váš odpor jej dráždil.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(tiše ke KLEANTOVI)</span>: Darebo!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span> <span class="MLP_znak_kurziva_11b">(k MARIANĚ)</span>: Vidíte, jak si zoufá!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(stranou hroze KLEANTOVI)</span>: Zrádče!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: To není otče mou vinou! Dělám, co mohu, aby slečna prsten si podržela; ona však si umínila a&#160;nechce!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(s týmž posunkem)</span>: Katane!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Kvůli vám, slečno, otec mne hubuje.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(táž hra)</span>: Šibeničníku!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: On se rozstůně, slečno! Smilujte se a&#160;neodpírejte déle!</p>
			<p class="MLP_prima_rec ParaOverride-1"><span class="MLP_znak_tucne_11b">FROSINA</span> <span class="MLP_znak_kurziva_11b">(k MARIANĚ)</span>: Jaké okolky! Vezměte prsten, když pán tomu chce!</p>
			<p class="MLP_prima_rec ParaOverride-5"><span class="MLP_znak_tucne_11b">MARIANA</span> <span class="MLP_znak_kurziva_11b">(k HARPAGONOVI)</span>: Jen abych vás nerozhněvala, vezmu jej, příležitě vám jej opět vrátím!</p>
			<p id="_idParaDest-33" class="MLP_uroven3_nadpis ParaOverride-1">Výstup 13.</p>
			<p class="MLP_scenicke_poznamky ParaOverride-1">BRINDAVOINE, PŘEDEŠLÍ.</p>
			<p class="MLP_prima_rec ParaOverride-1"><span class="MLP_znak_tucne_11b">BRINDAVOINE</span>: Kdosi přišel a&#160;chce mluvit, pane, s&#160;vámi!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Řekni mu, že jsem zaměstnán, aby přišel podruhé!</p>
			<p class="MLP_prima_rec ParaOverride-1"><span class="MLP_znak_tucne_11b">BRINDAVOINE</span>: Povídá, že vám přináší peníze!</p>
			<p class="MLP_prima_rec ParaOverride-5"><span class="MLP_znak_tucne_11b">HARPAGON</span> <span class="MLP_znak_kurziva_11b">(k MARIANĚ)</span>: Prosím za odpuštění, vrátím se okamžitě.</p>
			<p id="_idParaDest-34" class="MLP_uroven3_nadpis ParaOverride-1">Výstup 14.</p>
			<p class="MLP_scenicke_poznamky ParaOverride-1">LA MERLUCHE, PŘEDEŠLÍ.</p>
			<p class="MLP_prima_rec ParaOverride-1"><span class="MLP_znak_tucne_11b">LA MERLUCHE</span> <span class="MLP_znak_kurziva_11b">(běží, vrazí do HARPAGONA)</span>: Pane…</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ach, již je po mně!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Co jest vám, otče, snad jste si neublížil?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ten lotr jistě byl podplacen mými dlužníky, aby mi zlomil vaz!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span> <span class="MLP_znak_kurziva_11b">(k HARPAGONOVI)</span>: Nějaká hloupost!…</p>
			<p class="MLP_prima_rec ParaOverride-1"><span class="MLP_znak_tucne_11b">LA MERLUCHE</span> <span class="MLP_znak_kurziva_11b">(k HARPAGONOVI)</span>: Odpusťte, pane, myslil jsem, že dobře udělám, když si pospíším.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Co tady chceš, holomku?</p>
			<p class="MLP_prima_rec ParaOverride-1"><span class="MLP_znak_tucne_11b">LA MERLUCHE</span>: Chci vám říci, že žádný kůň nemá podkov!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Odveďte je ke kováři!</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Než budou okováni, provedu, otče, slečnu naším bytem, pak ji odvedu do zahrady, kam dám přinésti občerstvení!</p>
			<p class="MLP_scenicke_poznamky ParaOverride-5">Všichni odejdou do pozadí.</p>
			<p id="_idParaDest-35" class="MLP_uroven3_nadpis ParaOverride-1">Výstup 15.</p>
			<p class="MLP_scenicke_poznamky ParaOverride-1">HARPAGON, VALER.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Dávej, Valere, dobrý pozor na všecko a&#160;hleď co možná nejvíc ušetřit, bysme to mohli vrátiti kupci!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Ovšem!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON </span><span class="MLP_znak_kurziva_11b">(sám)</span>: Ó nezdárné dítě, chceš mne přivésti na mizinu? <span class="MLP_znak_kurziva_11b">(Odejde s&#160;VALEREM.)</span></p>
			<p class="MLP_text_uprostred_-I- ParaOverride-1">Opona.</p>
		</div>
</body>
</html>