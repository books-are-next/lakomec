<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lakomec-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lakomec-7" xml:lang="cs-CZ" xmlns:xml="http://www.w3.org/XML/1998/namespace">
		<div class="Z-kladn--textový-r-meček">
			<p id="_idParaDest-44" class="MLP_uroven2_kapitola ParaOverride-1">JEDNÁNÍ PÁTÉ</p>
			<p id="_idParaDest-45" class="MLP_uroven3_nadpis ParaOverride-4">Výstup 1.</p>
			<p class="MLP_scenicke_poznamky ParaOverride-1">HARPAGON, POLICEJNÍ KOMISAŘ.</p>
			<p class="MLP_prima_rec ParaOverride-1"><span class="MLP_znak_tucne_11b">KOMISAŘ</span>: Jen mne nechte, bohu díky, znám svůj úřad. Není to dnes poprvé, co se zabývám pátráním po zloději; ba, chtěl bych míti tolik pytlů franků, co jsem již dal lidí pověsit!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Všecky úřady musí ujati se mé záležitosti, a&nbsp;nepřijdu-li k&nbsp;svým penězům, poženu soudy před soud.</p>
			<p class="MLP_prima_rec ParaOverride-1"><span class="MLP_znak_tucne_11b">KOMISAŘ</span>: Třeba zavésti všemožné pátrání. Pravíte, že bylo v&nbsp;oné kase…</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Plných deset tisíc tolarů.</p>
			<p class="MLP_prima_rec ParaOverride-1"><span class="MLP_znak_tucne_11b">KOMISAŘ</span>: Deset tisíc tolarů!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Deset tisíc tolarů!</p>
			<p class="MLP_prima_rec ParaOverride-1"><span class="MLP_znak_tucne_11b">KOMISAŘ</span>: Krádež to věru značná!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Není ani trestu pro nezměrnost tohoto zločinu. Zůsta­ne-li bez trestu, nejsou víc jisty ani nejsvětější věci člověka.</p>
			<p class="MLP_prima_rec ParaOverride-1"><span class="MLP_znak_tucne_11b">KOMISAŘ</span>: Jaké mince byly ty peníze?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Pravé luisdory a&nbsp;těžké pistoly.</p>
			<p class="MLP_prima_rec ParaOverride-1"><span class="MLP_znak_tucne_11b">KOMISAŘ</span>: Koho máte v&nbsp;podezření?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Každého! Chci, abyste zatknul celé město i&nbsp;všecka předměstí!</p>
			<p class="MLP_prima_rec ParaOverride-5"><span class="MLP_znak_tucne_11b">KOMISAŘ</span>: Jen nikoho nepoplašte! Dříve musíme nabýti nějakých důkazů, a&nbsp;proto se chovati opatrně, později můžeme vystoupiti s&nbsp;veškerou přísností, by možno bylo opatřiti vám vaše peníze!</p>
			<p id="_idParaDest-46" class="MLP_uroven3_nadpis ParaOverride-1">Výstup 2.</p>
			<p class="MLP_prima_rec ParaOverride-1"><span style="font-style: italic;">PŘEDEŠLÍ, MISTR JAKUB.</span></p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB </span><span class="MLP_znak_kurziva_11b">(v pozadí divadla, obrácen do scény, kterou přichází)</span>: Jsem tu zas! Uškrťte mi jej na místě, upečte mu nohy na rožni, uvařte mi ho ve vařící vodě, pověste mi ho ke stropu!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Koho? Zloděje?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Mluvím o&nbsp;seleti, které mi posílá váš správce a&nbsp;jež chci pořádně ustrojiti!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: O&nbsp;to nejde! Tento pán se tě bude na jiné věci vyptávat!</p>
			<p class="MLP_prima_rec ParaOverride-1"><span class="MLP_znak_tucne_11b">KOMISAŘ</span> <span class="MLP_znak_kurziva_11b">(k MISTRU JAKUBOVI)</span>: Nelekejte se, nehodlám vám ublížit!&nbsp;– Vše se odbude hladce!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Bude pán zde večeřet?</p>
			<p class="MLP_prima_rec ParaOverride-1"><span class="MLP_znak_tucne_11b">KOMISAŘ</span>: Nesmíte, přítelíčku, ničeho před pánem svým zatajiti!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Na mou duši, ukážu vám, co dovedu, uvidíte!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: O&nbsp;to nejde!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Nevařím-li tak dobře, jak bych sám chtěl, je vinou vašeho pana správce, který mi ustříhal křídla nůžkami své spořivosti!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(zhurta, popadne jej za hrdlo)</span>: Zrádče, jde tu o&nbsp;něco jiného než o&nbsp;jídlo, chci, abys mi dal zprávy o&nbsp;ukradených penězích!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span> <span class="MLP_znak_kurziva_11b">(udiven)</span>: Vám vzal někdo peníze?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ovšem, ničemo; a&nbsp;já tě dám pověsit, jestli mi je nevrátíš!</p>
			<p class="MLP_prima_rec ParaOverride-1"><span class="MLP_znak_tucne_11b">KOMISAŘ</span> <span class="MLP_znak_kurziva_11b">(k HARPAGONOVI)</span>: Pro Boha vás prosím, tak jej nemučte! Vidím na jeho tváři, že je poctivec a&nbsp;že vám poví vše, co chcete, i&nbsp;bez žalářování!&nbsp;– Ano, příteli, povíte-li nám vše, nestane se vám ničeho, ano, dostane se vám od vašeho pána pořádné odměny. Dnes mu byly ukradeny peníze, vy jistě o&nbsp;tom něco víte!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB </span><span class="MLP_znak_kurziva_11b">(k sobě)</span>: Hle, tu příležitost, jak bych se pomstil našemu správci! Od té doby, co on sem vstoupil, rozhoduje tu o&nbsp;všem a&nbsp;má u&nbsp;mne beztoho za poslední výprask pořádný vroubek!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Co to hučíš?</p>
			<p class="MLP_prima_rec ParaOverride-1"><span class="MLP_znak_tucne_11b">KOMISAŘ </span><span class="MLP_znak_kurziva_11b">(k HARPAGONOVI)</span>: Nechte jej, připravuje se, jakby vám všecko vypověděl, a&nbsp;řekl jsem vám, že se mi zdá být poctivcem!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Chcete-li pane, pravdu, myslím, že váš drahý pan intendant to udělal!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Valer?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Ano!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: On, jenž jest věrnost sama?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Právě on! Myslím, že on vás okradl!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Z&nbsp;čeho to soudíš?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Z&nbsp;čeho?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ovšem!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Soudím, protože tak soudím!</p>
			<p class="MLP_prima_rec ParaOverride-1"><span class="MLP_znak_tucne_11b">KOMISAŘ</span>: Třeba udati důvodů, proč máte jej v&nbsp;podezření.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Viděl jsi snad, že by obcházel kol místa, kde byly peníze ukryty?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Ba že&nbsp;– ale kde byly vaše peníze?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: V&nbsp;zahradě.</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Ano, právě v&nbsp;zahradě obcházel. A&nbsp;v&nbsp;čem ty peníze byly?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: V&nbsp;kase!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Ano, to se shoduje, viděl jsem u&nbsp;něho kasu!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: A&nbsp;ta kasa, jak vypadala? Uvidím hned, je-li to moje.</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Jak vypadala?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ano.</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Vypadala, vypadala jako kasa!</p>
			<p class="MLP_prima_rec ParaOverride-1"><span class="MLP_znak_tucne_11b">KOMISAŘ</span>: To se rozumí, ale popište ji trochu!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Byla to velká kasa.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Mně ukradena byla malá!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: He, ano ta byla také malá, jak se to vezme, já ji nazývám velikou, dle obsahu jejího!</p>
			<p class="MLP_prima_rec ParaOverride-1"><span class="MLP_znak_tucne_11b">KOMISAŘ</span>: Jaké barvy byla?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Barvy?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ovšem!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Barvy&nbsp;– nu, jaképak barvy, pomozte mi trochu!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Eh&nbsp;–!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Byla snad červená?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: I&nbsp;ne, šedivá!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Ano, šedivočervená, to právě chtěl jsem říci!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Není pochybnosti, toť ona! Pište, pane, zaveďte s&nbsp;ním protokol! Bože, komu teď věřit? Nač nyní přísahat, po takových zkušenostech, myslím, že bych byl s&nbsp;to ukrásti sama sebe!</p>
			<p class="MLP_prima_rec ParaOverride-5"><span class="MLP_znak_tucne_11b">MISTR JAKUB</span> <span class="MLP_znak_kurziva_11b">(k HARPAGONOVI)</span>: Aj, tu, pane, přichází. Neříkejte mu aspoň, že já jsem ho prozradil!</p>
			<p id="_idParaDest-47" class="MLP_uroven3_nadpis ParaOverride-1">Výstup 3.</p>
			<p class="MLP_scenicke_poznamky ParaOverride-1">PŘEDEŠLÍ a&nbsp;VALER.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(k VALEROVI)</span>: Pojď blíže a&nbsp;vyznej se z&nbsp;nejčernějšího skutku, z&nbsp;nejděsnějšího útoku, který kdy byl spáchán!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Co chcete, pane?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Jak ty, zrádče, nerdíš se nad svým zločinem?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: O&nbsp;jakém zločinu mluvíte?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: O&nbsp;jakém zločinu, a&nbsp;ty se ptáš, bídníku! Jako bys nevěděl, co chci říci! Nadarmo se snažíš jej utajiti, záležitost je objevena, právě jsem se všecko dozvěděl! Jak můžeš zneužívati takto mé dobroty. Tys vstoupil do mého domu, abys mne zradil a&nbsp;vyvedl takové lotrovství!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Pane, když již všecko víte, nechci se vytáčeti a&nbsp;zapírati.</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span> <span class="MLP_znak_kurziva_11b">(k sobě)</span>: Což bych to byl náhodou uhodl?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Chtěl jsem s&nbsp;vámi časem o&nbsp;tom promluviti a&nbsp;vyčkati k&nbsp;tomu příhodný okamžik, leč když to již víte, zapřísahám vás, že jsem vás nechtěl rozhněvat, a&nbsp;prosím, byste vyslyšel mé důvody!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: A&nbsp;jaké můžeš uvésti důvody, nestoudný zloději?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Toho jména jsem, pane, nezasloužil. Urazil jsem vás, to je pravda, avšak i&nbsp;při všem lze chybu moji prominouti!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Jak? Prominouti? Takovou zálohu, takový vražedný útok?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Jen se pro bůh nerozčilujte tak příliš! Až mne vyslechnete, seznáte, že to zlo není tak veliké, jak je děláte sám!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Zlo není tak veliké. Jak, jde tu o&nbsp;můj život, o&nbsp;mou krev, ty šibeničníku!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Vaše krev, pane, nepadla do tak zlých rukou! Já jí neublížím, a&nbsp;vše, co se stalo, dá se napravit!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Toť také doufám, vrátíš, co’s mi ukradl!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Vaší cti, pane, dostane se úplného zadostučinění!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Nejde tu o&nbsp;čest! Leč pověz mi, co tě dohnalo k&nbsp;takovému zločinu?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Ach, vy se ptáte?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ano, já se ptám.</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Bůh, jenž všecko omlouvá&nbsp;– láska.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Láska?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Ano!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Pěkná to láska, velmi pěkná, na mou čest, láska k&nbsp;mým zlaťákům!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Ne, pane, vaše bohatství mne nelákalo ani mne neoslnilo a&nbsp;já vzdávám se všeho nároku na vaše statky, necháte-li mi ten jediný, který mám.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Kýho čerta! To ti nenechám! Hleďte na tu nestydatost, chce podržeti si, co mi ukradl!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Vy to jmenujete krádeží?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Jmenuji-li to krádeží? Takový poklad!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Je to poklad, máte pravdu, a&nbsp;ten nejvzácnější bez odporu, který máte, však tím jej neztratíte, bude-li mým. Prosím vás na kolenou o&nbsp;ten poklad čaruplný, který byste mi měl dáti sám dobrovolně!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Všecko marné! A&nbsp;co to vlastně chceš?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: My si vzájemnou věrnost přísahali a&nbsp;slíbili si, že se neopustíme nikdy!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Přísaha znamenitá, slib věru roztomilý!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Ano! My jsme se navzájem zavázali patřiti sobě pro vždy!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Však já vám to překazím.</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Jedině smrt nás může rozloučiti!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Toť jsi po čertech do mých peněz zamilován!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Ubezpečuji vás, pane, že sobectví mne nedohnalo k&nbsp;činu tomu! Srdce mé nehnaly tyto důvody! Motiv ušlechtilý mne přiměl k&nbsp;tomuto rozhodnutí!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ne konci řekneš ještě, že jsi chtěl mé peníze z&nbsp;křesťanské lásky! Však já se již o&nbsp;to postarám, aby spravedlnost mi zjednala právo, nestydatý taškáři!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Dělejte, co se vám zlíbí, já jsem připraven snášeti všecka utrpení, však, prosím vás, byste věřil, že je-li něco trestuhodného na tom, abyste obžaloval jedině mne, a&nbsp;nikoli svou dceru, která jest bez viny!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: To si myslím! To by ještě scházelo, aby tak moje dcera měla podílu v&nbsp;tom zločinu. Však, chci zpět své jmění. Avšak vyznej se, kam’s ji unesl?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Já ji neunesl, jest posud doma!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(k sobě)</span>: Ó má drahá kasičko! <span class="MLP_znak_kurziva_11b">(Nahlas.)</span> Není posud z&nbsp;mého domu?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Ne, pane.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: He, řekni mi, ty ses jí nedotknul?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Já se jí dotknout? Ach, křivdíte jí tak jako křivdíte mně; jeť to láska čistá, kterou k&nbsp;ní plám!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(stranou)</span>: Plá láskou k&nbsp;mé kase.</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Umřel bych raději, než bych se k&nbsp;ní přiblížil s&nbsp;myšlenkou urážlivou, jeť ona příliš moudrá i&nbsp;cudná k&nbsp;tomu!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(stranou)</span>: Má kasa příliš cudná?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Všecky mé touhy omezily se na tom, vídati ji denně, a&nbsp;nic všedního neprofanovalo vášeň, kterou mi vdechly její krásné oči.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(stranou)</span>: Krásné oči mé kasy&nbsp;– mluví o&nbsp;ní jako o&nbsp;své milence!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Paní Claude zná celou tu událost a&nbsp;dá vám svědectví.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Jak, má služka jest spoluvinicí?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Ovšem, pane! Byla svědkem našeho slibu, a&nbsp;když seznala mé poctivé smýšlení, pomohla mi přemluviti vaši dceru, aby mi slíbila věrnost!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(stranou)</span>: Aj, kterak fantazíruje ze strachu před soudem. <span class="MLP_znak_kurziva_11b">(Nahlas.)</span> Co tu tlacháš o&nbsp;mé dceři?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Pravím, pane, že jsem si vzal nesmírnou práci, nežli její stud naklonil se mé lásce!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON </span><span class="MLP_znak_kurziva_11b">(v úžasu)</span>: Čí stud?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Vaší dcery! Teprve včera rozhodla se uzavříti se mnou sňatek a&nbsp;podepsati smlouvu svatební!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(překvapen)</span>: Má dcera podepsala s&nbsp;tebou smlouvu svatební?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Ano, pane; právě jako já s&nbsp;ní to učinil.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ó Bože! Druhé neštěstí!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span> <span class="MLP_znak_kurziva_11b">(ke KOMISAŘI)</span>: Pište, pane, pište!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Rána na ránu! Jedno zoufalství větší druhého! <span class="MLP_znak_kurziva_11b">(Ke KOMISAŘI.)</span> Hej, pane, jednejte, jak úřad vám káže, a&nbsp;zaveďte s&nbsp;ním protokol jako se zlodějem a&nbsp;svůdníkem!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Jako se zlodějem a&nbsp;svůdníkem!</p>
			<p class="MLP_prima_rec ParaOverride-5"><span class="MLP_znak_tucne_11b">VALER</span>: Ta jména mi nepřísluší, až vyjde najevo, kdo já jsem.</p>
			<p id="_idParaDest-48" class="MLP_uroven3_nadpis ParaOverride-1">Výstup 4.</p>
			<p class="MLP_scenicke_poznamky ParaOverride-1">HARPAGON, ELISA, MARIANA, VALER, FROSINA, MISTR JAKUB a&nbsp;KO­MISAŘ.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ach, zlořečená dcero, nehodné dítě takového otce jako já! Tak ty provádíš naučení moje! Ty se zamiluješ do bídného zloděje a&nbsp;ty se mu zadáš bez mého svolení! Však vy se oba zmýlíte! <span class="MLP_znak_kurziva_11b">(K&nbsp;ELISE.)</span> Zavřu tě! <span class="MLP_znak_kurziva_11b">(K&nbsp;VALEROVI.)</span> A&nbsp;ty, nestydatý lotře, budeš viset na potupné šibenici! Tak potrestám <span class="MLP_znak_kurziva_11b">(k ELISE)</span> tvoje chování a&nbsp;<span class="MLP_znak_kurziva_11b">(k VALEROVI)</span> tvoji drzost!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Naštěstí nebude vaše vášeň soudcem a&nbsp;já budu dříve vyslyšen než odsouzen.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Já jsem se přeřekl, když jsem jmenoval šibenici; budeš čtvrcen, za živa do kola vpleten!</p>
			<p class="MLP_prima_rec ParaOverride-1"><span class="MLP_znak_tucne_11b">ELISA</span> <span class="MLP_znak_kurziva_11b">(na kolenou k&nbsp;HARPAGONOVI)</span>: Ach, otče, smilujte se a&nbsp;dejte se obměkčiti, prosím vás, a&nbsp;nepřepínejte až v&nbsp;násilí svou moc otcovskou! Nedejte se unést prvními záchvaty své vášně a&nbsp;rozvažte si všecko, co hodláte podniknouti! Vemte si práci a&nbsp;všimněte si bedlivěji toho, na nějž si stěžujete. Je docela jiný, než vám se zdá, a&nbsp;nebudete se diviti, že jsem se oddala lásce jeho, až se dozvíte, že byste byl mne dávno ztratil bez něho! Ano, otče můj, on mne s&nbsp;nasazením života zachránil před utopením, že jemu děkujete život dcery své…</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: To všecko nic neznamená! Měl tě nechat utopit se než udělati to, co udělal!</p>
			<p class="MLP_prima_rec ParaOverride-1"><span class="MLP_znak_tucne_11b">ELISA</span>: Otče, zapřísahám vás pro lásku otcovskou!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ne, nechci ničeho slyšet! Buď zjednán průchod spravedlnosti!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB </span><span class="MLP_znak_kurziva_11b">(stranou)</span>: Ty mi zaplatíš ten výprask!</p>
			<p class="MLP_prima_rec ParaOverride-1"><span class="MLP_znak_tucne_11b">FROSINA </span><span class="MLP_znak_kurziva_11b">(stranou)</span>: Toť podivná motanice!</p>
			<p id="_idParaDest-49" class="MLP_uroven3_nadpis ParaOverride-1">Výstup 5.</p>
			<p class="MLP_scenicke_poznamky ParaOverride-1">ANSELM, HARPAGON, ELISA, MARIANA, FROSINA, VALER, KOMISAŘ, MISTR JAKUB.</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Copak se stalo panu Harpagonovi, jak je pobouřen?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ach, pane Anselme, zde vidíte nejnešťastnějšího člověka pod sluncem. Na smlouvu, již chcete uzavříti, nelze v&nbsp;tomto zmatku ani pomysliti. Vraždí mne v&nbsp;mém jmění, v&nbsp;mé cti, a&nbsp;tu je ten zrádce, ten ničema, ten zločinec, který porušil nejsvětější práva, který se vetřel ke mně pod pláštěm sluhy, by mi ukradl mé peníze, aby mi svedl mou dceru!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Kdož myslí na vaše peníze, o&nbsp;nichž stále mluvíte?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Slíbili si navzájem manželství. Ta urážka týká se vás, pane Anselme, a&nbsp;na vás jest, abyste se opřel proti ní a&nbsp;nasadil všecky páky spravedlnosti a&nbsp;pomstil se za jeho drzost!</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Nebylo nikdy mým úmyslem zasnoubiti se násilím a&nbsp;vyhledávati nároku na srdce, které se již zadalo; však pro zájmy vaše chci zakročiti jak pro vlastní!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Zde pan komisař, řádný úředník, který neopomene ničeho, jak mne ujistil, co jeho úřad vyžaduje. <span class="MLP_znak_kurziva_11b">(KOMISAŘOVI ukazuje VALERA.)</span> Doberte si ho pořádně. Vezměte jej do kleští, jak se sluší, a&nbsp;prozkoumejte záležitost do poslední nitky!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Nevím věru, jaký zločin můžete uvaliti na mne, když miluju vaši dceru, a&nbsp;jak mne můžete odsuzovati pro naše zasnoubení! Až se dozvíte, kdo já jsem…</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Láry, fáry! Svět je dnes přeplněný takovými švindléři, kteří těží z&nbsp;toho, že jich nikdo nezná, kteří vydávají se nestydatě za kteréhokoliv z&nbsp;prvních šlechtických rodin!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Vězte, že mám srdce příliš dobré, než abych se chlubil cizím peřím. Pane, celá Neapol může dosvědčiti můj původ!</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Jen se mějte na pozoru! Odvažujete se na víc, než se domníváte, a&nbsp;mluvíte před člověkem, který zná celou Neapol, který velmi lehce prohlédne až ke dnu celou vaši historku!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span> <span class="MLP_znak_kurziva_11b">(hrdě si klobouk narazí)</span>: Nebojím se pranic, a&nbsp;znáte-li Neapol, víte, kdo byl don Thomas d’Alburci!</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Ovšem, že vím, a&nbsp;málo lidí znalo jej jako já!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Já se starám čerta o&nbsp;Petra jako o&nbsp;Pavla. <span class="MLP_znak_kurziva_11b">(Vtom vidí dvě rozsvícené svíčky a&nbsp;rychle jednu zhasí.)</span></p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Nechte jej prosím, mluviti, uvidíme, co řekne!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Řeknu jen, že byl mým otcem!</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: On?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Ano!</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Jděte, vy žertujete. Vymyslete si něco chytřejšího a&nbsp;nemyslete, že se touto přetvářkou zachráníte.</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Mluvím jen čirou pravdu! Není pražádná lež a&nbsp;přetvářka, uvádím jen to, co mohu dokázati!</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Jakže? Vy se osmělujete vydávati za syna dona Thomasa d’Alburci?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Ovšem, že se osměluju, a&nbsp;jsem odhodlán hájiti tuto pravdu proti každému!</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Vaše smělost je neslýchaná! Vězte tedy a&nbsp;zastyďte se, že je tomu již šestnáct roků nejméně, co tento člověk, o&nbsp;němž mluvíte, zahynul s&nbsp;dětmi i&nbsp;ženou na moři, chtěje se zachrániti před krutým pronásledováním, poněvadž se zúčastnil neapolského povstání, následkem kteréhož se množství urozených rodin z&nbsp;vlasti své vystěhovalo.</p>
			<p class="MLP_scenicke_poznamky ParaOverride-1">MARIANA jeví pohnutí.</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Ano, ale vězte opět k&nbsp;svému zahanbení, že sedmiletý jeho syn a&nbsp;jeden sluha zachráněni byli španělskou lodí a&nbsp;tento zachráněný syn s&nbsp;vámi mluví! Vězte, že kapitán oné lodi, dojat mým osudem, si mne zamiloval, že mne vychoval jako vlastního syna, že jsem vojínem od prvního mládí svého a&nbsp;že jsem se teprve nedávno dověděl, že otec můj není mrtev, jak jsem se domníval, že na cestě, když jsem jej hledal, náhoda nebem určená dopřála mi shledati se s&nbsp;rozkošnou Elisou, že stal jsem se otrokem její krásy, že síla mojí lásky a&nbsp;přísnost jejího otce přinutily mne k&nbsp;rozhodnutí, že jsem vstoupil do služby jejího otce a&nbsp;vyslal jiného, by pátral po stopě mých rodičů.</p>
			<p class="MLP_scenicke_poznamky ParaOverride-1">MARIANA jeví pohnutí.</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Leč jaké důkazy mimo slova vaše mohou nás přesvědčiti, že to vše není pouhou bajkou, na nějaké pravdě zbudovanou?</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Španělský kapitán, rubínové pečetítko, vlastnictví to mého otce, achátový náramek, který mi dala moje matka, a&nbsp;starý Pietro, který se mnou vyváznul z&nbsp;bouře mořské.</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span> <span class="MLP_znak_kurziva_11b">(s radostným pohnutím)</span>: Ach, vaše slova mohu potvrditi&nbsp;– ze všeho vidím, že vy jste mým bratrem!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: A&nbsp;vy mou sestrou?</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span>: Ano! Mé srdce chvěje se pohnutím od té chvíle, co mluvíte. A&nbsp;jak se zaraduje naše matka, která mi tisíckráte vypravovala o&nbsp;neštěstí naší rodiny. Nebesa zachránila nás v&nbsp;oné truchlé události, však zachovala nám život pouze za cenu naší svobody, neboť mořští loupežníci zajali nás, mne a&nbsp;matku mou, na troskách naší lodi! Po deseti letech otroctví vrátil nám šťastný osud svobodu a&nbsp;vrátili jsme se do Neapole, kde zatím prodán byl veškerý náš majetek, ale nějakých zpráv o&nbsp;otci jsme nedostaly! Odcestovaly jsme do Janova, kde shledala naše matka trosky nepatrného dědictví, a&nbsp;odtud prchajíce před nespravedlností příbuzných přišly jsme sem, kde takřka bídou hyneme!</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Ó Bože, jaké jsou cesty moci tvé! Jak ukazuješ, že divy dělati jedině tobě přísluší! Obejměte mne mé dítky a&nbsp;spojte všichni radost svou s&nbsp;radostí otce vašeho.</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span> <span class="MLP_znak_kurziva_11b">(s úžasem)</span>: Vy jste otcem naším?</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span>: Vás tedy moje matka tolik oplakávala?</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Ano, dcero, ano, synu můj! Já jsem don Thomas d’Alburci, jejž nebe provedlo vlnami moře se všemi penězi, které měl při sobě, a&nbsp;který po šestnáct let vás všecky za mrtvé považoval, který po dlouhých cestách hodlal v&nbsp;novém sňatku s&nbsp;osobou jemnou a&nbsp;rozumnou nalézti náhradu a&nbsp;útěchu nové rodiny. Nejsa jist životem v&nbsp;Neapoli, sebral jsem se, a&nbsp;prodav, co se dalo, přestěhoval jsem se sem, kde pod jménem Anselm chtěl jsem zbaviti se nepříjemností a&nbsp;neshod, které mi mé vlastní jméno v&nbsp;tak hojné míře přinášelo!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(k ANSELMOVI)</span>: To jest váš syn?</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Ano!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Chytnu tedy vás, byste mi zaplatil těch deset tisíc tolarů, které mi ukradl.</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: On že vás okradl?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ano, on!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Kdo vám to řekl?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Jakub!</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span> <span class="MLP_znak_kurziva_11b">(k JAKUBOVI)</span>: Ty že’s to řekl?</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Vždyť přece vidíte, že nic neříkám!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ba že, zde pan komisař zavedl s&nbsp;ním protokol.</p>
			<p class="MLP_prima_rec ParaOverride-1"><span class="MLP_znak_tucne_11b">VALER</span>: Myslíte, že jsem schopen takové podlosti?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Schopen nebo neschopen, chci své peníze!</p>
			<p id="_idParaDest-50" class="MLP_uroven3_nadpis ParaOverride-1">Výstup 6.</p>
			<p class="MLP_scenicke_poznamky ParaOverride-1">HARPAGON, ANSELM, ELISA, MARIANA, KLEANT, VALER, FROSINA, KOMISAŘ, MISTR JAKUB, LA FLÈCHE.</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Netrapte se déle, otče můj, a&nbsp;neobviňujte nikoho! Mám zprávy, co se týče vaší záležitosti, ba mohu vám říci, že vaše peníze budou vám vráceny, dovolíte-li, aby Mariana byla mou!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Kde jsou?</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: O&nbsp;to se nestarejte, jsou na místě, za které ručím, a&nbsp;vše závisí ode mne! Jest na vás rozhodnouti, třeba jen voliti: buď mi dejte Marianu, buď oželte svou kasu.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Neschází tam ničeho?</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Ani zbla, vyslovte se, souhlasíte-li se sňatkem, k&nbsp;němuž dává její matka své svolení, která jí dává úplnou volnost vybrati si mezi námi oběma!</p>
			<p class="MLP_prima_rec ParaOverride-1"><span class="MLP_znak_tucne_11b">MARIANA</span> <span class="MLP_znak_kurziva_11b">(ke KLEANTOVI)</span>: Vy však nevíte, že teď nestačí již toto svolení, že nebe <span class="MLP_znak_kurziva_11b">(ukazuje VALERA) </span>dalo mi bratra a&nbsp;s&nbsp;tím i&nbsp;otce <span class="MLP_znak_kurziva_11b">(ukazuje ANSELMA)</span>, jichž svolení si též třeba vyžádati.</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Nebe nevrátilo mne vám, drahé dítě, bych odporoval přání vašemu. Pane Harpagone, vy uznáte zajisté, že volba mladého děvčete padne dříve na syna než na otce, svolte tedy bez dalšího mluvení, jako já svoluji k&nbsp;tomuto dvojímu sňatku.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Než přijmu radu vaši, musím dříve spatřiti svoji kasu.</p>
			<p class="MLP_prima_rec ParaOverride-1"><span class="MLP_znak_tucne_11b">KLEANT</span>: Uzříte ji celou a&nbsp;neporušenou!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Nemám peněz, bych dal věno svým dětem!</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Také dobře! Mám sám dosti pro oba, to vás nemusí znepokojovat.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Vy se tedy zavazujete, že uhradíte útraty obou těchto sňatků?</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Ano; jste pak spokojen?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Ano, ale s&nbsp;tou výjimkou, že mi dáte ku svatbě ušíti nový oblek!</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Budiž! Užívejme tedy veselí, které nám šťastný tento den připravil.</p>
			<p class="MLP_prima_rec ParaOverride-1"><span class="MLP_znak_tucne_11b">KOMISAŘ</span>: Zvolna, pánové, kdo mi zaplatí mé namáhání, mé protokoly?</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Co je nám do vašich protokolů?</p>
			<p class="MLP_prima_rec ParaOverride-1"><span class="MLP_znak_tucne_11b">KOMISAŘ</span>: Přece jsem je nezaváděl pro nic za nic!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span> <span class="MLP_znak_kurziva_11b">(ukazuje na JAKUBA)</span>: Pověste tady toho, chcete-li míti zaplaceno!</p>
			<p class="MLP_prima_rec ParaOverride-1"><span class="MLP_znak_tucne_11b">MISTR JAKUB</span>: Běda! Co počít? Za pravdu jsem bit, a&nbsp;za lež mám být oběšen!</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span> <span class="MLP_znak_kurziva_11b">(k HARPAGONOVI)</span>: Pro tentokrát mu tento žert odpusťte, pane Harpagone.</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: Vy tedy zaplatíte komisařovi?</p>
			<p class="MLP_prima_rec ParaOverride-1"><span class="MLP_znak_tucne_11b">ANSELM</span>: Budiž i&nbsp;to, a&nbsp;nyní spěšme oznámiti radostnou tuto událost vaší matce!</p>
			<p class="MLP_prima_rec ParaOverride-1"><span class="MLP_znak_tucne_11b">HARPAGON</span>: A&nbsp;já rychle k&nbsp;své kasičce!</p>
			<p class="MLP_text_uprostred_-I- ParaOverride-1">Opona.</p>
		</div>
</body>
</html>