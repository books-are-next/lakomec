<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Lakomec</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./lakomec_005.html">
    <link rel="next" href="./lakomec_007.html">
    <meta name="nb-order" content="5">
    <link rel="self" href="lakomec_006.html">
    <meta name="nb-identifier" content="moliere-lakomec-ba3d9ae">
    <meta name="nb-role" content="chapter">
  </head>
  <body data-nb-words="520" data-nb-chars="3445" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./lakomec_005.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <p class="chunk" data-nb-ref-number="2" data-nb-words="156" data-nb-chars="1015"><span class="idea" data-nb-ref-number="1" id="idea1" data-nb-words="156" data-nb-chars="1015"><em>Jean Baptiste Poquelin</em> (divadelním jménem <em>Molière</em>) se&nbsp;narodil v&nbsp;lednu 1622 v&nbsp;Paříži, studoval v&nbsp;koleji clermontské a&nbsp;u&nbsp;Gassendiho, pak práva, načež vstoupil do&nbsp;společnosti kočujících herců. Brzy stal se&nbsp;ředitelem společnosti a&nbsp;procestoval za&nbsp;12 roků skoro celou Francii, r.&nbsp;1658 vrátil se&nbsp;do&nbsp;Paříže. Roku 1662 oženil se&nbsp;s&nbsp;Armandou Béjartovou, která mu&nbsp;lehkomyslností a&nbsp;nevěrností svou život ztrpčila. Herecká společnost jeho došla velké obliby u&nbsp;dvora i&nbsp;u&nbsp;obecenstva, avšak literární působení Molièrovo osobně mu&nbsp;získalo četných nepřátel v&nbsp;kruzích dvorních, literárních i&nbsp;církevních. Starosti různého druhu a&nbsp;utrpení podrývaly život jeho, až&nbsp;podlehl konečně prsní chorobě několik hodin po&nbsp;představení „Domnělého nemocného“, při němž dostal náhle chrlení krve dne 17.&nbsp;února 1673. Kněžstvo odepřelo mu&nbsp;církevní pohřeb. Teprve r.&nbsp;1817 byly kosti jeho na&nbsp;hřbitov Père Lachaise přeneseny. Akademie postavila poprsí jeho v&nbsp;své síni zasedací r.&nbsp;1778, r.&nbsp;1844 byl mu&nbsp;v&nbsp;ulici, kde zemřel (Rue de&nbsp;Richelieu), pomník postaven.</span></p>
        <p class="chunk" data-nb-ref-number="3" data-nb-words="189" data-nb-chars="1271"><span class="idea" data-nb-ref-number="2" id="idea2" data-nb-words="189" data-nb-chars="1271">Molière byl výborný herec komický, jehož síla byla hlavně v&nbsp;ne­dostižné mimice. Jako člověk byl povahy vážné a&nbsp;spíš melancholické. Jako spisovatel veseloher vynikl bohatstvím námětů, hravostí obraznosti, hloubkou síly tvůrčí, zvláště v&nbsp;líčení povah, svrchovaným rozmarem a&nbsp;vtipem v&nbsp;aranžování scenerie i&nbsp;u&nbsp;vedení dialogu. Hluboká znalost člověka, a&nbsp;tudíž velká životní moudrost, objektivnost v&nbsp;posuzování lidských vad a&nbsp;křehkostí, šleh ironie a&nbsp;satiry, za&nbsp;kterou se&nbsp;šklebí však ubohý, trpící člověk, povznášejí některé jeho hry po&nbsp;bok největším dílům dramatickým vůbec hned vedle Shakespeara. Společné měl s&nbsp;tímto zvlášť, že&nbsp;rád se&nbsp;opíral v&nbsp;své tvorbě o&nbsp;kusy starší, o&nbsp;předlohy méně cenné svých současníků nebo španělských, italských i&nbsp;antických předchůdců. Teprve v&nbsp;zpracování a&nbsp;v&nbsp;detailech propukla pravá geniálnost jeho víc než ve&nbsp;vymýšlení a&nbsp;tvoření plánů původních. Ve&nbsp;veselohrách a&nbsp;fraškách svých bičoval všecky zvrácenosti doby, faleš, nepřirozenost, pokrytectví, lakotu, lež, farizejství, směšné manýry žen i&nbsp;mužů neúprosně. Jeho postavy žijí plným životem a&nbsp;jsou typy nejen doby své, nýbrž celého člověčenstva. Umění scénické jest v&nbsp;jeho kusech podivuhodné, řeč vždy jasná, přesná, přirozená, rozmanitá a&nbsp;bohatá, vždy dle stavu hrajících osob rozlišená a&nbsp;pestrá.</span></p>
        <p class="chunk" data-nb-ref-number="4" data-nb-words="119" data-nb-chars="819"><span class="idea" data-nb-ref-number="3" id="idea3" data-nb-words="119" data-nb-chars="819">Charakterní veselohra „Lakomec“ (L’Avare) byla sehrána poprvé 9.&nbsp;září 1668, látka k&nbsp;ní jest vzata z&nbsp;Plautovy veselohry „Aulularia“, ovšem jen ve&nbsp;hlavních obrysech, ale zcela s&nbsp;opačným zbarvením; kdežto u&nbsp;Plauta jest celek rozmarnou fraškou, zvedá se&nbsp;„Lakomec“ svým pochmurným zbarvením z&nbsp;rámce veselohry k&nbsp;úchvatné výši tragické. Goethe hru neobyčejně cenil (viz rozmluvy jeho s&nbsp;Ecker­mannem, únor 1825). Komposicí jsa slabší a&nbsp;dějem chudší než jiné klasické veselohry Molièrovy, vyniká „Lakomec“ hlavně mistrovskou kresbou Harpagona, titulní figury kusu, která jest vedle životní své pravdivosti též parádním výkonem hereckým. V&nbsp;první době dobyl „Lakomec“ doma úspěchu pouze čestného, teprve v&nbsp;dobách pozdějších ožil výtečnými výkony různých herců, tak že&nbsp;je&nbsp;dnes jednou z&nbsp;nejpopulárnějších her v&nbsp;repertoáru Molièrově.</span></p>
        <p class="chunk" data-nb-ref-number="5" data-nb-words="36" data-nb-chars="220"><span class="idea" data-nb-ref-number="4" id="idea4" data-nb-words="36" data-nb-chars="220">U&nbsp;nás, jak známo, dobyl si&nbsp;výborný náš charakterní umělec a&nbsp;komik <em>Jindřich Mošna</em> provedením „Lakomce“ v&nbsp;Praze i&nbsp;po venkově skvělých laurův a&nbsp;hlavně jeho výkonu děkuje hra u&nbsp;nás svou stálou přitažlivost vrstev nejširších.</span></p>
        <p class="chunk" data-nb-ref-number="6" data-nb-words="13" data-nb-chars="83"><span class="idea" data-nb-ref-number="5" id="idea5" data-nb-words="13" data-nb-chars="83">Překlad tento napsán byl v&nbsp;letech osmdesátých; dnes byl znovu prohlédnut a&nbsp;opraven.</span></p>
        <p class="chunk" data-nb-ref-number="7" data-nb-words="5" data-nb-chars="23"><span class="idea" data-nb-ref-number="6" id="idea6" data-nb-words="5" data-nb-chars="23">V&nbsp;Praze 20.&nbsp;dubna 1899.</span></p>
        <p class="chunk" data-nb-ref-number="8" data-nb-words="2" data-nb-chars="14"><span class="idea" data-nb-ref-number="7" id="idea7" data-nb-words="2" data-nb-chars="14">Jar. Vrchlický</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./lakomec_007.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>